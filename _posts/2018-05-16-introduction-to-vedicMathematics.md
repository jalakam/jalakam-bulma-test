---
layout: post
title: "വേദഗണിതം: ഒരു ആമുഖം"
date:   2018-05-16 10:07:39 -0700
category: Vedic_Mathematics
img: /static/IMG/maths1.jpeg
color: deep-purple
theme_color: "#673ab7"
tags: 
- Mathematics
- Tricks
---

പുരിയിലെ ഗോവർദ്ധൻ മഠത്തിലെ ശങ്കരാചാര്യർ ആയിരുന്ന ഭാരതി കൃഷ്ണ തീർത്ഥജി ഇംഗ്ലീഷ് ഭാഷയിൽ രചിക്കുകയും അദ്ദേഹത്തിന്റെ മരണശേഷം 1965-ൽ പ്രസിദ്ധീകരിക്കപ്പെടുകയും ചെയ്ത ഗ്രന്ഥമാണ് വേദഗണിതം (ഇംഗ്ലീഷ്: Vedic Mathematics). ട്രാക്ക്ടൺബർഗ് ഗണനസമ്പ്രദായത്തെപ്പോലെ അടിസ്ഥാന ഗണിത ക്രിയകൾ എളുപ്പത്തിൽ ചെയ്യുന്നതിനുള്ള സൂത്രവിദ്യകൾ (Tricks) ഈ പുസ്തകത്തിൽ വിവരിക്കുന്നു. വേദകാലഘട്ടത്തിൽ നില നിന്നിരുന്ന പ്രാചീന ഗണനാസമ്പ്രദായത്തെ താൻ പുനരവതരിപ്പിക്കുകയാണെന്നാണ് ഈ പുസ്തകത്തിൽ തീർത്ഥജി അവകാശപ്പെടുന്നതെങ്കിലും ഈ ഗണനപദ്ധതിയ്ക്ക് വേദങ്ങളുമായി യാതൊരു ബന്ധവുമില്ലെന്ന് ഈ പുസ്തകത്തിന്റെ ആമുഖത്തിൽ തന്നെ മുഖ്യ എഡിറ്റർ ഡോ. എ.എസ്. അഗർവാല ചൂണ്ടിക്കാട്ടിയിട്ടുണ്ട്.

അടൽ ബിഹാരി വാജ്പേയിയുടെ നേതൃത്വത്തിലുള്ള എൻ.ഡി.എ. സർക്കാർ വേദഗണിതവും വേദജ്യോതിഷവും പാഠ്യപദ്ധതിയിൽ ഉൾപ്പെടുത്താൻ തീരുമാനിച്ചതിനെതിരെ എസ്.ജി. ദാനി അടക്കമുള്ള ശാസ്ത്ര-വിദ്യാഭ്യാസരംഗത്തെ പ്രമുഖർ കടുത്തപ്രതിഷേധം ഉയർത്തുകയുണ്ടായി. അഥർവ്വവേദത്തിലെ ശൂൽബസൂത്രങ്ങളിൽ നിന്ന് എടുത്തിട്ടുള്ളവയാണ് വേദഗണിതത്തിലെ സൂക്തങ്ങൾ എന്ന് തീർത്ഥജി അവകാശപ്പെടുന്നു. ശൂൽബസൂത്രങ്ങളുടെ സംസ്കൃതത്തിലുള്ള മൂലപാഠവും ആധികാരികമായ പരിഭാഷയും ചേർത്ത് ഇന്ത്യൻ നാഷണൽ സയൻസ് അക്കാദമി 1983-ൽ പുസ്തകരൂപത്തിൽ പ്രസിദ്ധീകരിക്കുകയുണ്ടായി. വേദഗണിതത്തിൽ തീർത്ഥജി അവതരിപ്പിക്കുന്ന സൂക്തങ്ങൾ ഒന്നുപോലും ശൂൽബസൂത്രങ്ങളുടെ ആധികാരികമായ ഈ പതിപ്പിൽ ഇല്ല. അതുകൊണ്ടുതന്നെ "വേദഗണിതം എന്ന പദം തന്നെ മൊത്തത്തിൽ തെറ്റിദ്ധരിപ്പിക്കുന്നതാണ്. ഇത് വേദജന്യമല്ല, ഗണിതവുമല്ല" എന്നാണ് ഗണിതശാസ്ത്രമേഖലയിലെ പ്രമുഖർ ഇതിനെപ്പറ്റി അഭിപ്രായപ്പെട്ടിട്ടുള്ളത്. എന്തായാലും നമ്മൾക്ക് വിവാദങ്ങളുടെ പുറകെ പോകേണ്ടതില്ലല്ലോ. നമ്മൾക്ക്  വേദഗണിതത്തിന്റെ നല്ല വശങ്ങളെ കുറിച്ച് മാത്രം ചിന്തിച്ചാൽ മതി.

16 സൂത്രങ്ങളും 13 ഉപസൂത്രങ്ങളും ആണ് വേദഗണിതത്തിന്റെ ആധാരം. ഈ സൂത്രങ്ങളെക്കുറിച്ച് മുഴുവൻ ചർച്ച ചെയ്യാൻ പരിമിതികളുണ്ട്. എന്നാൽ പരമാവധി സൂത്രങ്ങളെക്കുറിച്ച് ഇവിടെ ചർച്ച ചെയ്യുവാനാണ് തീരുമാനം.

### 16 സൂത്രങ്ങൾ
 
1. ഏകാധികേന പൂർവ്വേന
2. നിഖിലം നവമശ്ചരമം ദശത:
3. ഊർദ്ധ്വതിര്യഗ്ഭ്യാം
4. പരാവർത്യ യോജയേത്
5. ശൂന്യം സാമ്യസമുച്ചയേ
6. അനുരുപ്യേ ശൂന്യമന്യത്
7. സങ്കലനവ്യവകലനാഭ്യാം
8. പൂരണാപൂരണാഭ്യാം
9. ചലനകലനാഭ്യാം
10. യാവദൂനം
11. വ്യഷ്ടിസമഷ്ടി
12. ശേഷാണ്യഡേന ചരമേണ
13. സോപാന്ത്യദയമന്ത്യം
14. ഏകന്യൂനേന പൂർവന
15. ഗുണിതസമുച്ചയ
16. ഗുണകസമുച്ചയ

### 13 ഉപസൂത്രങ്ങൾ

1. ആനുരൂപ്യേണ
2. ശിഷ്യതേ ശേഷസംജ്ഞ
3. ആധമാധേനാന്ത്യമന്ത്യേന
4. കേവലൈ സപ്തകം ഗുണ്യാത്
5. വേഷ്ടനം
6. യാവദൂനം താവദൂനം
7. യാവദൂനം താവദൂനീകത്യ വർഗ്ഗം ച യോജയേത്
8. അന്ത്യയോർദ്ദശകേപി
9. അന്ത്യയോരേവ
10. സമുച്ചയഗുണിത
11. ലോപനസ്ഥാപനാഭ്യാം
12. വിലോകനം
13. ഗുണിതസമുച്ചയ സമുച്ചയഗുണിത
