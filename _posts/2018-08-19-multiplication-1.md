---
layout: post
title: "11 കൊണ്ട് ഗുണിക്കാം എളുപ്പത്തിൽ"
date: 2018-08-19 23:45:39 -0700
category: Mathematics
img: /static/IMG/maths1.jpeg
color: blue
MathJax: true
theme_color: "#2196f3"
tags: 
- Tricks
- Tips
---

## 11 കൊണ്ട് ഗുണിക്കാം എളുപ്പത്തിൽ

ഇന്ന് ഞാൻ പരിചയപ്പെടുത്തുന്നത് 11 കൊണ്ട് ഗുണിക്കുവാനുള്ള ഒരു എളുപ്പവഴിയാണ്. നിങ്ങളിൽ പലർക്കും ഈ ഒരു രീതി മുമ്പേ അറിവുള്ളതായിരിക്കാം. എന്നാൽ അറിയാൻ പാടില്ലാത്ത ധാരാളം ആളുകളും നമുക്കിടയിൽ ഉണ്ടാകാം. അവർക്കായാണ് ഇപ്പോൾ ഈ എളുപ്പ വിദ്യ ഇവിടെ പരിചയപ്പെടുത്തുന്നത്. ചുവടെ കാണുന്ന വഴികളിലൂടെ ഏത് സംഖ്യയെ വേണമെങ്കിലും 11 കൊണ്ട് എളുപ്പത്തിൽ ഗുണിക്കാം:

1. ഗുണിക്കേണ്ടുന്ന സംഖ്യയിലെ ആദ്യത്തെ അക്കം എടുത്തെഴുത്തുക.
2. ആദ്യത്തെ അക്കം മുതൽ വലത്തേക്ക് അടുത്ത അക്കവുമായി ഓരോന്നായി കൂട്ടി എഴുതുക.
3. ഗുണിക്കേണ്ടുന്ന സംഖ്യയുടെ അവസാനത്തെ അക്കം രണ്ടാമത്തെ വഴിയിൽ കിട്ടിയ സംഖ്യയുമായി ചേർത്തെഴുത്തുക

__ഉദാഹരണമായി 235×11 ചെയ്യണമെന്നിരിക്കട്ടെ.__

1. 235-ലെ ഒന്നാമത്തെ അക്കമായ 2 താഴെ ഇറക്കിയെഴുത്തുക. അതിവിടെ ചുമന്ന നിറത്തിൽ കാട്ടിയിരുന്നു.
2. 235-ന്റെ ആദ്യത്തെ അക്കം മുതൽ വലത്തേക്ക് അടുത്ത അക്കവുമായി ഓരോന്നായി കൂട്ടി എഴുതുക: \\(\color{red}{2}\\)/2+3/3+5/.
അതായത് 258
3. 235-ന്റെ അവസാനത്തെ അക്കമായ \\(\color{blue}{5}\\) രണ്ടാമത്തെ വഴിയിൽ കിട്ടിയ 258-മായി ചേർത്തെഴുത്തുക; \\(\color{red}{2}\\)58\\(\color{blue}{5}\\)

നമുക്ക് __മറ്റൊരുദാഹരണമായി 164×11 നോക്കാം.__
 
1. 164-ലെ ഒന്നാമത്തെ അക്കമായ 1 താഴെ ഇറക്കിയെഴുത്തുക. അതിവിടെ ചുമന്ന നിറത്തിൽ കാട്ടിയിരുന്നു.
2. 164-ന്റെ ആദ്യത്തെ അക്കം മുതൽ വലത്തേക്ക് അടുത്ത അക്കവുമായി ഓരോന്നായി കൂട്ടി എഴുതുക: \\(\color{red}{1}\\)/1+6/6+4/.
അതായത് \\(\color{red}{1}\\)/7/10. __ഇവിടെ നമുക്ക് മൂന്നാമതായി കിട്ടിയത് രണ്ടക്ക സംഖ്യയായ 10 ആണ്. അതിനാൽ തന്നെ ഇവിടുത്തെ 1 ശിഷ്ടമായി പരിഗണിച്ച് രണ്ടാമത്തെ സംഖ്യയായ 7-നോട് ഒന്ന് കൂട്ടുക__. അപ്പോൾ നമുക്ക് ഇക്കാണുന്ന രീതിയിൽ ഉത്തരത്തെ പുനരാവിഷ്കരിക്കാവുന്നതാണ്. \\(\color{red}{1}\\)/7+1/0 അഥവാ \\(\color{red}{1}\\)80
3. 164-ന്റെ അവസാനത്തെ അക്കമായ \\(\color{blue}{4}\\) രണ്ടാമത്തെ വഴിയിൽ കിട്ടിയ 180-മായി ചേർത്തെഴുത്തുക; 180\\(\color{blue}{4}\\)
